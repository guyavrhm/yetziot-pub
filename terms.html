<!DOCTYPE html>
<html dir="rtl" lang="en">
<head>
    <meta charset="UTF-8">
</head>
<body style="padding: 3%">
    <p><strong><u>תנאי שימוש – אפליקציית ״מי בבית?״</u></strong>
        <br><br>
        תנאי השימוש שלהלן חלים על השימוש באפליקציית ״מי בבית?״ (להלן : "האפליקציה"). השימוש באפליקציה ובכלל זה בתכנים הכלולים בה ובשירותים השונים הפועלים בה מעיד על הסכמתך לתנאים אלה, ולכן הנך מתבקש לקרוא אותם בקפידה.
        <br>
        תנאים אלה חלים על השימוש באפליקציה ובתכנים הכלולים בה באמצעות מכשירי תקשורת שונים כדוגמת טלפון סלולארי סמארטפון, מחשב לוח (טאבלט) וכיוצ"ב, במערכות הפעלה של אפל ( IOS ) וגוגל (אנדרואיד) בלבד. תנאי השימוש באפליקציה מנוסחים בלשון זכר לצרכי נוחות בלבד, והם מתייחסים, כמובן, גם לנשים.
        <br>
        בתנאים אלה, המונח "תוכן", או "תכנים" כולל מידע מכל מין וסוג, לרבות כל תוכן מילולי, חזותי, קולי, אור-קולי, ( audio-visual או כל שילוב שלהם וכן עיצובם, עיבודם, עריכתם, הפצתם ודרך הצגתם, לרבות (אך לא רק): כל תמונה, צילום, איור, הנפשה ( animation ), תרשים, דמות, הדמיה, דגימה ( sample ), סרטון, קובץ קולי וקובץ מוסיקלי; כל תוכנה, קובץ, קוד מחשב, יישום, תסדיר ( format ), פרוטוקול, מאגר נתונים, תכנים כלכליים וממשק וכל תו, סימן, סמל וצלמית ( icon ).
        <br>
        ״מי בבית?״ רשאי לערוך כל תיקון ו/או שינוי בתנאי שימוש אלו, על פי שיקול דעתו הבלעדי, תיקונים כאמור יפורסמו במסגרת האפליקציה, והודעה כאמור תישלח אליך דרך האפליקציה לאחר השינוי.
        <br>
        תנאי שימוש אלו אינם גורעים מכל חוזה ו/או תנאי שימוש שעליהם הינך נדרש לחתום מעת לעת בהורדה ורכישה של אפליקציות בחנות האפליקציות של אפל (להלן: " Appstore ") ו/או בחנות האפליקציות של גוגל (להלן : Google Play).
        <br>
        בהתקנת האפליקציה, הינך מקבל את התנאים כפי שמפורטים בהסכם זה ובהסכמים לעיל במלואם ולא תשמע בטענה שלא קראת את תנאי השימוש ו/או לא הבנת את משמעותם.
        <br><br>
        <strong>השימוש באפליקציית ״מי בבית?״</strong>
        <br>
        הנך רשאי להשתמש בתכנים באפליקציה בהתאם לכללים המפורטים להלן.
        <br>
        אין להשתמש בתכנים באפליקציה באופן אחר, אלא אם כן קיבלת את הסכמתו המפורשת, מראש ובכתב של ״מי בבית?״ לכך ובכפוף לתנאי ההסכמה (אם תינתן).
        <br>
        הנך רשאי להשתמש באפליקציה למטרות פרטיות ואישיות בלבד. אין להעתיק ולהשתמש, או לאפשר לאחרים להשתמש, בכל דרך אחרת בתכנים מתוך האפליקציה, לרבות באתרי אינטרנט אחרים, בפרסומים אלקטרוניים, בפרסומי דפוס וכיו"ב, לכל מטרה שאיננה לצורך שימוש אישי ופרטי.
        <br>
        אין להפעיל או לאפשר להפעיל כל יישום מחשב או כל אמצעי אחר, לרבות תוכנות מסוג Crawlers, Robots וכדומה, לשם חיפוש, סריקה, העתקה או אחזור אוטומטי של תכנים מתוך האפליקציה. בכלל זה, אין ליצור ואין להשתמש באמצעים כאמור לשם יצירת לקט, אוסף או מאגר שיכילו תכנים מהאפליקציה. אין להציג תכנים מהאפליקציה בתוך מסגרת ( Frame ), גלויה או סמויה ללא קבלת אישור בכתב ומראש מ״מי בבית?״. אין להציג תכנים מהאפליקציה בכל דרך שהיא - ובכלל זה באמצעות כל תוכנה, מכשיר, אביזר או פרוטוקול תקשורת - המשנים את עיצובם או מחסירים מהם תכנים כלשהם ובפרט, אך לא רק, בפרסומות ותכנים מסחריים.״מי בבית?״ ו/או מי מטעמו לא יישא בכל אחריות לכל נזק שייגרם כתוצאה מכל קישור לתכנים מהאפליקציה ומכל הצגה או פרסום של תכנים כאמור בכל דרך אחרת.
        <br>
        אינך רשאי לעשות כל שימוש באפליקציה שאינו כדין ו/או מפר את החוק לרבות שימוש שיש בו כדי לשון הרע, פגיעה בפרטיות, פגיעה בזכות יוצרים, פגיעה בחקיקת מגן על קטינים וחסרי ישע, שימוש שעולה כדי עוולה מסחרית וכל שימוש בלתי חוקי אחר.
        <br><br>
        <strong>רישום לאפליקציה</strong>
        <br>
        באפליקציה תתבקש לבצע הרשמה ולייצר פרופיל אישי. בעת ההרשמה תתבקש למסור מספר טלפון אישי. ״מי בבית?״ רשאי לקבוע, מעת לעת, דרכי זיהוי נוספות או אחרות . בעת הרישום, עליך למסור רק פרטים נכונים, מדויקים ומלאים, ואתה מאשר בזאת את נכונות הפרטים שמסרת. במקרה של שינוי פרטים עליך לעדכנם באמצעות פניה לשירות הלקוחות של ״מי בבית?״.
        <br>
        הנתונים שמסרת בעת ההרשמה יישמרו במאגר המידע של "מי בבית?". אין חובה על-פי חוק למסור את המידע ו״מי בבית?״ לא יעשה בפרטיך שימוש, אלא בהתאם למדיניות הפרטיות, שמתפרסמת באפליקציה ומהווה חלק בלתי נפרד מתנאי שימוש אלה.
        <br><br>
        <strong>מדיניות פרטיות</strong>
        <br>
        ״מי בבית?״ מכבד את פרטיותך באפליקציה. מדיניות הפרטיות העדכנית של האפליקציה נמצאת בכל עת באפליקציה והיא מהווה חלק בלתי נפרד מתנאי שימוש אלה. הואיל ומדיניות הפרטיות יכולה להשתנות מדי פעם, מומלץ שתחזור ותקרא מעת לעת את מסמך המדיניות.
        <br><br>
        <strong>תכנים מסחריים</strong>
        <br>
        האפליקציה כוללת תכנים מסחריים, כגון פרסומות ומודעות, הנמסרים לפרסום מטעמם של מפרסמים שונים או משתמשים, המבקשים להציע למכירה נכסים או שירותים. תכנים כאמור יכול שיהיו בטקסט, בתמונות או בקול .״מי בבית?״ לא יישא בכל אחריות לתכנים המסחריים, שיפורסמו באפליקציה. ״מי בבית?״ אינו כותב, בודק, מוודא או עורך את תוכן הפרסומים הללו או אמיתותם. האחריות היחידה לתכנים המסחריים ולכל תוצאה שתיגרם משימוש בהם או מהסתמכות עליהם חלה על המפרסמים. פרסום תכנים מסחריים באפליקציה אינו מהווה המלצה או עידוד לרכוש את השירותים, הנכסים או המוצרים המוצעים בהם למכירה. כל עסקה שתיעשה בעקבות תכנים מסחריים המתפרסמים באפליקציה יסוכמו ישירות בינך לבין המפרסם הנוגע בדבר.״מי בבית?״ אינו צד לכל עסקה כזו, והוא לא יישא באחריות לשירותים וטובין שיוצעו בתכנים המסחריים באפליקציה או ירכשו באמצעותן.
        <br><br>
        <strong>קניין רוחני</strong>
        <br>
        כל זכויות היוצרים והקניין הרוחני באפליקציה, לרבות זכות היוצרים הבלעדית בקוד האפליקציה, וכן בכל תוכן הכלול בה הינן של ״מי בבית?״ בלבד, או של צד שלישי, שהרשה ל״מי בבית?״ להשתמש בהם. אין להעתיק, להפיץ, להציג בפומבי, לבצע בפומבי, להעביר לציבור, לשנות, לעבד, ליצור יצירות נגזרות, למכור או להשכיר כל חלק מן הנ"ל, בין על ידך ובין באמצעות או בשיתוף צד שלישי, בכל דרך או אמצעי בין אם אלקטרוניים, מכאניים, אופטיים, אמצעי צילום או הקלטה, או בכל אמצעי ודרך אחרת, בלא קבלת הסכמה בכתב ומראשמ״מי בבית?״ או מבעלי הזכויות האחרים, לפי העניין ובכפוף לתנאי ההסכמה (ככל שתינתן). אם וככל שניתנה הסכמה כאמור, עליך להימנע מלהסיר, למחוק או לשבש כל הודעה או סימן בעניין זכויות קניין רוחני, לדוגמה - סימון זכויות היוצרים ©, או סימן מסחר ®, הנלווים לתכנים שיעשה בהם שימוש על ידך.סימני המסחר ומודעות הפרסומת של מפרסמים באתר ו/או באפליקציה הינם קניינם של מפרסמים אלה בלבד. גם בהם אין לעשות בהם שימוש בלא הסכמת המפרסם בכתב ומראש.
        <br><br>
        <strong>אחריות ״מי בבית?״</strong>
        <br>
        ״מי בבית?״ לא יהיה אחראי בקשר לבעיות שייגרמו כתוצאה משימוש באפליקציה, לרבות: תקלות במערכת ההפעלה ו/או בכל תכנה המצויה במכשיר ו/או כל בעית חומרה ו/או וירוסים / רוגלות / תוכנות עוינות או כל תכנה אחרת שתתגלה או תימצא במכשיר כתוצאה משימוש באפליקציה ו/או כל בעיית תקשורת או העברת נתונים שיימנעו באופן זמני או קבוע את השימוש באפליקציה ו/או לאיכות או מהירות השימוש באפליקציה.
        <br>
        התכנים באפליקציה ניתנים לשימוש כמות שהם ( AS IS ). לא ניתן להתאימם לצרכיו של כל אדם ואדם. לא תהיה לך כל טענה, תביעה או דרישה כלפי ״מי בבית?״ בגין תכונות של התכנים, יכולותיהם, מגבלותיהם, התאמתם לצרכיך או התגובות שיעורר (אם בכלל) פרסום תכנים באפליקציה. השימוש באפליקציה ייעשה, איפוא, על אחריותך הבלעדית והמלאה.
        <br><br>
        <strong>שיפוי</strong>
        <br>
        הנך מתחייב לשפות את ״מי בבית?״, עובדיו, מנהליו או מי מטעמו בגין כל נזק, הפסד, אבדן-רווח, תשלום או הוצאה שייגרמו להם - ובכלל זה שכ"ט עו"ד והוצאות משפט - עקב הפרת תנאי שימוש אלה, וזאת על פי דרישה ראשונה מצד ״מי בבית?״ .
        <br><br>
        <strong>שינויים באפליקציה והפסקת השירות</strong>
        <br>
        ״מי בבית?״ יוכל לשנות מעת לעת את מבנה האפליקציה, המראה שלה ועיצובה, ויהיה רשאי לשנות כל היבט אחר הכרוך באפליקציה - והכל, בלא צורך להודיע לך על כך מראש. שינויים באפליקציה יבוצעו, בין השאר, בהתחשב בשינויים הטכנולוגיים והאחרים המתרחשים בה. מטבעם, שינויים מסוג זה עלולים להיות כרוכים בתקלות ו/או לעורר בתחילה אי-נוחות וכיו"ב. לא תהיה לך כל טענה, תביעה ו/או דרישה כלפי ״מי בבית?״ בגין ביצוע שינויים כאמור ו/או תקלות שיתרחשו אגב ביצועם. מבלי לגרוע מן האמור לעיל רשאי ״מי בבית?״ להפסיק בכל עת את מתן השירותים הללו, כולם או מקצתם, לאחר שנתן התראה בגין הפסקת השירות בתוך זמן סביר מראש, וכן ישיב את יתרת התמורה בגין המנוי, מיום הפסקת פעולתה של האפליקציה, תוחזר לך בדרכים המקובלות. עם הפסקת השירותים יחזיק ״מי בבית?״ את החומר הכלול באפליקציה ידיעות למשך זמן סביר נוסף ולאחר מכן יהיה רשאי למחוק אותו בלא לשמור כל גיבוי ממנו ובלא לתת הודעה נוספת על כך.
        <br><br>
        <strong>סמכות שיפוט</strong>
        <br>
        על הסכם זה יחולו אך ורק דיני מדינת ישראל ולא תהיה תחולה לכללי ברירת הדין הבינלאומי הקבועים בהם. בית המשפט המוסמך לדון בכל תובענה הנובעת מתנאי שימוש אלו, יהיה בתי המשפט המוסמך שמושבו בעיר תל-אביב-יפו
        <br><br>
        <strong>פנו אלינו</strong>
        <br>
        ״מי בבית?״ מקפיד על קיום הוראות החוק ומכבד את זכותם של משתמשי האפליקציה ואחרים לפרטיות ולשם טוב. אם אתה סבור כי באפליקציה פורסם תוכן הפוגע בך מטעם כלשהו, או מהווה לטעמך הפרת זכות יוצרים ו/או הפרה של הדין אנא פנה אלינו לפי הפרטים שלהלן ואנו נשתדל לטפל בפנייתך בכל ההקדם. כמו כן נודה לך אם תיידע אותנו בכל תקלה העולה כתוצאה משימוש באפליקציה. פניות כאמור ניתן להעביר לכתובת הבאה
        <a href="mailto:yetziot.app@gmail.com">yetziot.app@gmail.com</a>
        <br><br>
        מחלקת שירות לקוחות פניות כאמור ניתן להעביר אלינו באמצעות כתובת דואר אלקטרוני:
        <br>
        <a href="mailto:yetziot.app@gmail.com">yetziot.app@gmail.com</a></p>
</body>
</html>
